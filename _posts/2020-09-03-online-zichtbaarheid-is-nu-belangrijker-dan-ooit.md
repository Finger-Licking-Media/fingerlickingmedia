---
title: Online zichtbaarheid is nu belangrijker dan ooit! 
author: Anouk van der Tak
header-image: blog/hotel-amsterdam-iphone.jpg
featured-image: makelaar-haarlem-iphone.jpg
featured-image-alt: Iphone in de hand van makelaar
intro: Het coronavirus heeft ons al een half jaar in haar macht. We zitten zo veel mogelijk thuis en voor spontane uitstapjes is helaas weinig ruimte. We moeten plannen. Op basis van wat maakt men plannen? Juist! Op basis van informatie die zij online vinden. Hoewel je altijd al wist dat online zichtbaarheid belangrijk is, is nu hét moment om jouw online zichtbaarheid naar een hoger level te tillen. 
---

# Maar wat is online zichtbaarheid nou precies?
Voordat we jou gaan vertellen waarom je jouw online zichtbaarheid met twee handen moet aanpakken en verbeteren, is het van belang dat je begrijpt wat we bedoelen met ‘online zichtbaarheid’. Het resultaat van een goed uitgevoerde online marketingstrategie noemen we online zichtbaarheid. De online marketingtools zijn optimaal benut en het resultaat is een merk/bedrijf dat goed zichtbaar is voor de doelgroep en hiermee bezoekers naar de website genereert. Het allergrootste voordeel? Tegenwoordig heeft iedereen een telefoon met internet in zijn of haar broekzak. Met goed ingezette online marketingtools zit jij letterlijk in de broekzak van jouw doelgroep.

![online zichtbaarheid op social media](/assets/images/blog/mokummade-amsterdam-foto.jpg)
Mokum Made, Amsterdam

# Laat jezelf online zien
Via verschillende online socialmediakanalen kun jij jouw verhaal vertellen. Laat (potentiële) klanten/gasten kennis maken met wie je bent, wat je doet en wat je aanbiedt, of dit nou een product of een dienst is. Zolang men jou niet kent, kunnen ze nooit voor jou kiezen. Echter is een eenmalige kennismaking met een persoon in jouw doelgroep niet genoeg. Gemiddeld zijn er zes à zeven contactmomenten nodig om iemand te overtuigen van jouw kunnen. Hierom is het structureel onderhouden van jouw socialmediakanalen van groot belang. Wij raden aan om te focussen op een klein aantal kanalen. Met steeds nieuwe socialmediakanalen is het namelijk onmogelijk om alles te onderhouden. Kies de kanalen uit waar jouw doelgroep het meest op actief is en waar jij jouw boodschap het best kunt overbrengen en focus je hier volledig op. Zorg voor creatieve content die past bij de doelgroep en genereer interactie met jouw volgers; creëer een band en onderhoud deze band. Vergeet niet: socialmediakanalen zijn niet direct bedoeld om te verkopen. Als jij jouw socialmediakanalen op de juiste manier onderhoud zullen de verkopen vanzelf komen. In [deze blog](https://fingerlicking.media/blog/van-instagramvolgers-naar-klanten-en-terug) geven wij jou tips over het onderhouden van een online socialmediakanaal. 

![Laat je persoonlijke kant zien op social media](/assets/images/blog/ambassade-boot-amsterdam.jpg)
Brasserie Ambassade in Amsterdam

# Een goed werkende website
Naast socialmediakanalen is het hebben van een goed werkende en overzichtelijke website ook van belang. Zodra men heeft besloten dat zij ‘iets van jou willen hebben’, dient een website mee te werken en een klant probleemloos door een verkoopproces te loodsen. Zorg voor een goed vindbare website door middel van SEO en daarnaast wordt een goed gebouwde website door Google ook hoger geplaatst in zoekresultaten. Zorg ervoor dat het meteen duidelijk is wat je aanbiedt en wat je contactgegevens zijn. Vergeet niet om een kopje ‘over ons/mij’ toe te voegen aan je website: stel je kwetsbaar op, vertel wie je bent en wat jouw missie en visie is. Persoonlijke benadering is de beste manier om een band op te bouwen. Daarnaast is jouw website een goede plek om e-mailadressen te verzamelen voor e-mailmarketing. 

# E-mailmarketing
E-mailmarketing is nog een punt op zich. De bezoekers van jouw website zijn (meestal) jouw doelgroep. Zij willen iets van jou. Jij kunt ze iets aanbieden. Echter kan het zijn dat men twijfelt. Door middel van het aanbieden van korting (of een ander voordeel) kun je men over de streep trekken en over laten gaan tot aankoop. Het enige wat ze hiervoor moeten doen? Aanmelden voor de nieuwsbrief. Oke! Nadat er toestemming is gegeven voor het toesturen van de nieuwsbrief kun je ze prikkelen met interessante content: zo blijf je onder de aandacht! Je wordt niet vergeten, ook niet nu jouw doelgroep voornamelijk thuis zit. En is dat niet precies wat je wilt?

![emailmarketing en een goed werkende website](/assets/images/blog/koffie-czaar-restaurant.jpg)
Czaar in Amsterdam

# Maar waar begin je?
We begrijpen dat het veel ballen zijn die je in de lucht moet houden. Naast het runnen van jouw business wil je socialmediakanalen met mooie foto’s, veel volgers, veel interactie en een overzichtelijke website waar je een lijst opbouwt met e-mailadressen. Daarom is het van belang om bij het begin te beginnen. Zoals we in het begin al zeiden: “Het resultaat van een goed uitgevoerde online marketingstrategie noemen we online zichtbaarheid.” Ga terug naar de basis. Wat is het probleem dat jij met jouw product of dienst kan oplossen? Wie is jouw doelgroep? Zorg voor een optimale marketingstrategie waarin jouw missie en visie zijn verwerkt waarvan je niet afwijkt. Blijf dicht bij jezelf en toon jouw persoonlijke kant. 

Neem vooral eens een kijkje op [onze Instagram](www.instagram.com/fingerlicking.media), om te zien hoe wij ons persoonlijke verhaal vertellen. 
