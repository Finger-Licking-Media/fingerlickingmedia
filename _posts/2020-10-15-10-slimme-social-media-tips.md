---
featured-image: laat-je-gasten-watertanden/image4.jpg
featured-image-alt: Hamburger
author: Emily Joosten
title: Online scoren met onze 10 slimme social media tips!
intro: Social media tips, je kunt ze op verschillende websites vinden, maar soms zie je door de bomen het bos niet meer. Je bent op zoek naar tips die écht werken en waar je écht iets aan hebt. En dan nog het liefst van een marketingbureau die deze tips dagelijks toepast. Daarom hebben wij 10 slimme social media tips voor je op een rijtje gezet die jij in de praktijk kunt gaan toepassen.
---

# 1. Klantenbinding en klantcontact als marketingstrategie
Customer relationship management (CRM) is de basis van het opbouwen van een relatie met jouw doelgroep. Deze term wordt dan ook veel gebruik in de online marketingwereld, want hij is erg belangrijk. 

Zodra jij besluit om als bedrijf vindbaar te zijn op social media, zorg er dan voor dat je dit ook actief gebruikt. Post regelmatig en ga de interactie met jouw publiek aan. Als zij een opmerking plaatsen onder een post, steken zij hier tijd in en kan het voor jouw bedrijf waardevol zijn om hierop te reageren. Reageer dus niet alleen op een opmerking als er een vraag wordt gesteld, maar ook op alle andere opmerkingen! Op die manier bouw je aan een duurzame community en [betrek je de volgers](https://fingerlicking.media/blog/van-instagramvolgers-naar-klanten-en-terug) bij je bedrijf. Zo zullen zij de volgende keer ook weer aan jouw product of dienst denken!


# 2. Weet voor wie je schrijft
Bij het schrijven van content is het belangrijk dat jij je zo goed mogelijk verplaatst in degene voor wie je schrijft. Op deze manier is de kans groot dat jij content schrijft die de engagement verhoogd en uiteindelijk kan zorgen voor conversie naar jouw product of dienst. Je kunnen inleven in de doelgroep is dus key!


# 3. Zorg voor de juiste tone of voice
Deze tip hangt nauw samen met onze vorige tip over het inleven in jouw doelgroep. Het gebruiken van de juiste tone of voice kan je merknaam echt versterken. Maar hoe weet je dan wat de juiste tone of voice is? Probeer zoveel mogelijk te reageren op de manier waarop je ook in real-life zou reageren en waarvan jij denkt dat jouw publiek zich er comfortabel bij voelt. Bij de één is dit op een humoristische en informele toon, maar bij de ander is dit juist een serieuzere en formele toon. Maar altijd geldt: wees enthousiast en laat zien dat je open staat voor een gesprek. Hoe meer reacties, hoe meer het [algoritme](https://fingerlicking.media/blog/hoe-werkt-het-algoritme) in je voordeel gaat werken en hoe hoger het bereik. Win-win dus! 


# 4. Zet je publiek aan tot actie
Voeg een vraag of call-to-action toe aan het einde van jouw content (maar doe dit wel op een subtiele manier). Waarom? Dit zal uiteindelijk leiden tot meer conversie naar bijvoorbeeld je website. Let wel op: een té letterlijke call-to-action kan ook averechts werken en afschrikken. Wees dus subtiel in je woordkeuze. 
Je hoeft dit natuurlijk niet bij elke post te doen, maar wissel het eens af en kijk wat het doet. Is de interactie of conversie naar aanleiding van die content beter? Dan kun je hieruit opmaken dat de call-to-action heeft gewerkt. Dit kun je vervolgens weer meenemen in het schrijven van toekomstige content voor jouw socialmediakanalen.

# 5. Wie je bent en waar je voor staat, vertaal je in alles wat je doet
Zorg dat het complete plaatje klopt. Er is niets vervelender voor een consument dan dat hij of zij op social media een product of dienst tegenkomt, maar waar bijvoorbeeld de website één grote chaos is of dat de dienst in de praktijk heel anders uitpakt dan de verwachting die online (op social media) wordt gecreëerd. De consument zal hierna niet meer terugkeren en zal jouw product of dienst ook niet aanraden in zijn of haar omgeving. Daarom is het belangrijk om ervoor te zorgen dat de gehele gebruikerservaring en look & feel op elkaar aansluit. Denk hierbij aan alle facetten binnen een bedrijf zoals een logo, huisstijl, branding, social media, stijl bij fotoshoots, website, folders, nieuwsbrieven, adviesgesprekken en de allerbelangrijkste: de ‘live-ervaring’ van een gebruiker (zoals bijvoorbeeld in een restaurant).

# 6. Wees kritisch in je hashtags op Instagram
Hashtags zijn leuk en waardevol, maar wel alleen als je ze op de juiste manier gebruikt. Een perfect aantal is er niet. Het gaat er juist om dat je kritisch gaat kijken naar de inhoud van de post en de kracht van de hashtag. Er gaan namelijk ontelbare hashtags rond waar geen mens ooit op gaat zoeken. Dit doet dus ook helemaal niks voor je bereik. Gebruik dus alleen maar hashtags die waardevol zijn en waarvan je weet dat gebruikers er op zullen zoeken. Echter heeft dit ook weer een keerzijde; wanneer je té algemene hashtags met miljoenen hits gebruikt, zul je verdwijnen in de massa. Houd dit dus in je achterhoofd. Wanneer je op een post klikt, kun je bij de statistieken van de post zien wat het bereik via de hashtags is geweest. Zo krijg je inzicht in of de hashtags ook daadwerkelijk hebben meegeholpen om meer mensen te bereiken. Wanneer dit aantal erg laag is, kun je je dus afvragen of je wel de juiste hashtags gebruikt.  

# 7. Maak gebruik van de locatie-tag op Instagram
Het zijn niet alleen de hashtags waardoor je meer bereik op je post kan genereren. De locatie-tag is daarin net zo belangrijk! Gebruikers zoeken namelijk niet alleen op hashtags, maar ook op locaties. Dit is dus ook weer een handige tool om je zichtbaarheid en bereik op een gemakkelijke manier te vergroten. 

# 8. Experimenteren kun je leren
Een goed lopend socialmediakanaal zet je niet even snel op. Good things take time! Rome is ook niet in één dag gebouwd. Dit is een lopend proces waarbij het belangrijk is om te blijven evalueren en experimenten. 

# 9. Experimenteer bijvoorbeeld eens met de lengte van je posts, tijd van plaatsing, zet eens een advertentie in, wissel af tussen foto en video, deel infographics, maak stories, herhaal goedlopende posts, gebruik wisselende hashtags of deel bijvoorbeeld een keer user-generated content. Er zijn zoveel mogelijkheden; wees creatief en leer wat voor jouw bedrijf het beste werkt.
Het oog wil ook wat
Social media platforms zijn allemaal visuele kanalen en het draait hierbij voornamelijk om beeld. Zorg er dus voor dat er op jouw content ook daadwerkelijk iets te zien is. Hoe meer er op een beeld te zien is, hoe langer mensen naar het beeld zullen kijken. En hoe langer mensen naar een beeld kijken, hoe groter de kans is dat ze doorklikken naar jouw pagina, omdat hun interesse is gewekt. 

# 10. Wees niet bang om hulp te vragen
De online wereld is voor veel mensen een flinke uitdaging. Wil jij graag aan de slag met social media voor jouw bedrijf, maar weet je niet goed hoe je dit moet aanpassen? Misschien zijn er wel mensen in je directe omgeving die je kunnen helpen met het maken van een start van een professioneel online visitekaartje. 

# Wil jij je online visitekaartje naar een hoger niveau tillen?
Wij kunnen je daarbij helpen! Neem via onderstaande gegevens geheel vrijblijvend contact met ons op of neem eens een kijkje op onze Instagram [@fingerlicking.media](https://www.instagram.com/fingerlicking.media/) om ons portfolio te bekijken.
