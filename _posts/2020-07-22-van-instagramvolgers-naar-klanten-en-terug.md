---
title: Van instagramvolgers naar klanten en terug! 
author: Rosanna de Vos
header-image: blog/algoritme-dnbal-instagram.jpg
featured-image:  gerecht-la-provence-finedining.jpg
featured-image-alt: Restaurant Drieberg sterrenrestaurant
intro: Wist je dat het gemiddelde aantal volgers op een Instagramaccount tussen de 125 en 160 volgers ligt? En hoe leuk zou het zijn als je deze volgers als klant hebt? Je restaurant zit vol gasten, je producten vliegen over de ‘figuurlijke’ toonbank en jouw aangeboden diensten worden veelvuldig gebruikt…? Dit klinkt natuurlijk voor elke ondernemer als muziek in de oren. Maar the road to succes kent meerdere wegen. Bij Finger Licking Media weten wij precies wat jouw socialmediakanalen nodig hebben voor dat stukje flair om je volgers over de streep te trekken. In deze blog geven we jou een tipje van de sluier.  
---

![Gast maakt foto van gerecht](/assets/images/blog/socialbeheer-brasserie-ambassade.jpg)
Brasserie Ambassade, Amsterdam

# Online visitekaartje
Online marketing, wat is dat nou eigenlijk? Bedrijven en ondernemers zien online marketing vaak als een advertentiecampagne, terwijl de doelen van online marketing toch echt anders zijn. Met contentmarketing ben je eigenlijk een 'online visitekaartje' aan het opbouwen. Je wilt jouw volgers door middel van beeld en tekst kennis laten maken met jouw bedrijf of merk. Het is hierbij belangrijk dat je jouw merkwaarden en identiteit ten allen tijde doorvertaalt in de content die je deelt. Dit zorgt op langere termijn voor herkenning bij jouw klanten. Als je onmiddellijke resultaten verwacht van je online berichten, benader jij je volgers op de verkeerde manier en dit zal je onderneming op lange termijn geen goed doen. 

# Van online naar offline
Je wilt dat jouw volgers bij je over de vloer komen, een product aanschaffen of gebruik gaan maken van jouw dienst. De woorden social media zeggen het zelf al; houd het sociaal en spontaan, sta open voor interactie en ga niet alleen alleen maar jouw boodschap zenden! Wat je kunt doen om die spontaniteit in je content te verwerken is door bijvoorbeeld een leuke tagactie, winactie of grappige feitjes over je zaak, dienst of product te delen. Investeer vooral in mooie beelden, want een beeld zegt meer dan 1000 woorden. In onze [vorige blog](https://fingerlicking.media/blog/laat-je-gasten-watertanden-met-jouw-fotos) geven wij je tips hoe jij dat het beste kan aanpakken. Toch nog hulp nodig? [Wij helpen je graag!](https://fingerlicking.media/contact) 

![makelaar in haarlem voor kantoor](/assets/images/blog/makelaar-haarlem.jpg)
Hugtenburg & De Vries, Haarlem

# Bouw een band op 
We leven in een wereld waarin het draait om algoritmes, hashtags en volgers, maar vergeet je niet iets heel belangrijks? Ja, de gasten/klanten die jij wilt bereiken! De relatie die jij met je klant graag zou willen is soms niet geheel wederzijds. Het is daarom belangrijk om een unieke band met elke volger te creëren. Dat doe je door mee te leven met jouw volgers en het delen van complimenten onder hun Instagramberichten. Hierdoor verspreid jij liefde en wie de bal kaatst, kan ‘m terug verwachten. Wil je die vertrouwensband extra versterken? Deel dan ook hun positieve ervaringen/recensies op jouw pagina. Dit zorgt voor extra herkenning en authenticiteit bij je volgers, waardoor ze misschien tóch net die stap zetten om jouw dienst af te nemen of product aan te schaffen.

# Maak het persoonlijk
Nu je aan de slag bent gegaan met het opbouwen van een sterke band met jouw volgers, wil je ook dat ze jouw als persoon of bedrijf méér dan alleen leuk vinden. Wees niet bang om zelf voor de camera te staan, deel jouw verhaal over het bedrijf, vertel wat je drijfveren zijn en neem je volgers mee achter de schermen. Natuurlijk is dat spannend, maar het zorgt ervoor dat jij jouw potentiële klanten meeneemt in hetgeen wat jij het allerliefste doet. Op deze manier bereik je jouw doelgroep op een luchtige manier wat vaak aanzet tot aankoop van jouw dienst of product.

![high five personeel restaurant](/assets/images/blog/de-nachtwacht.jpg)
De Nachtwacht, Amsterdam 

# Van offline naar online
Natuurlijk is het belangrijk om nieuwe gasten te creëren via social media, maar je huidige gasten zijn ook erg waardevol! Hoe goed je offline reputatie ook is, je bent niet gelijk instafamous. Door deze achterban ook online enthousiast te maken, zullen ze hoogstwaarschijnlijk jouw berichten delen, reageren op je stories en delen ze welverdiende complimenten uit. Maar hoe kun je er nu voor zorgen dat de klanten van je onderneming jou vinden op Instagram en/of Facebook? Heel simpel: vertel het ze! Dit kan mondeling bij het afrekenen gebeuren, maar ook door het toevoegen van het Instagram of Facebook logo op de menukaart, visitekaartjes en website. Een andere tip van ons is door op online beoordelingen te reageren en ook daar te laten weten dat jij online vindbaar bent op social media. Maak dus op een leuke manier kenbaar dat jij nu ook online te vinden bent.  

# Mond-tot-mond
Daarnaast is mond-tot-mond reclame dé manier om in de spotlight te komen staan bij je doelgroep. Zorg er dus voor dat anderen over je praten, want fans maken fans en zorgen er uiteindelijk voor dat je volgers daadwerkelijk bij je binnenlopen, je webshop leegroven en gebruik maken van je dienst.

Nog vragen of hulp nodig? Finger Licking Media kan je daarbij helpen. Stuur ons een dm op [Instagram!](https://www.instagram.com/fingerlicking.media/) 
