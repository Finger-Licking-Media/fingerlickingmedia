---
title: Hoe werkt het algoritme? 
author: Rosanna de Vos
header-image: blog/algoritme-dnbal-instagram.jpg
featured-image: gerecht-la-provence-finedining.jpg
featured-image-alt: Sterrenrestaurant finedining
intro:  ⁠Je hebt onwijs je best gedaan om een mooie en interessante post te maken, je post het en vervolgens is er geen tot bijna geen interactie op jouw bericht. Herken jij dit? Zó frustrerend; het algoritme op de socialmediakanalen! Door deze boosdoener wordt het iedereen steeds moeilijker gemaakt om doelgroepen te bereiken, meer volgers te krijgen en de betrokkenheid bij de berichten te verbeteren. Daarom wordt het hoogtijd dat wij jou uitleggen wat het algoritme is en hoe jij alsnog je socialmediakanaal kunt laten groeien! Ready, set, go...!  
---

![Gezellig op het terras](/assets/images/blog/bistro-restaurant-personen-33.jpg)
Bistro 33, Soest

# Back in the days
Voordat wij jou de tips & tricks geven over hoe je het algoritme (zo goed als) kan omzeilen, moet je weten wat de achtergrond is van het algoritme en wat voor invloed het heeft op jouw content. Een kleine refresh van het geheugen: het social media algoritme is een methode dat op basis van verschillende pijlers bepaalt welke berichten als eerste worden getoond op de socialmediakanalen. Maar ook daarin verschilt het per persoon. Jouw tijdlijn kan geheel anders zijn - ondanks dat jullie exact dezelfde personen en bedrijven volgen - doordat jouw online gedrag anders is dan bijvoorbeeld die van je buurman! Dat betekent dat niet 100% van je volgers jouw posts ziet, maar slechts een paar procent daarvan.

Maar vroeger (tot 2016) gebruikten veel socialmediakanalen, zoals Instagram, het chronologische algoritme. De nieuwste berichten verschenen bovenaan en hoe langer je scrolde, hoe ouder de berichten werden. Tegenwoordig wordt een tijdlijn getoond waarbij niet de recentste, maar de meest relevante posts voor jou bovenaan verschijnen. Het huidige algoritme is dus een wiskundige formule die er op de achtergrond voor zorgt dat socialmediakanalen kunnen inspelen op jouw én hun eigen behoeftes. 

# D O E I algoritme 
Wij van Finger Licking Media weten dat het algoritme nooit volledig te ontrafelen is, maar met onze kennis en tips kan óók jij interactie krijgen op je posts! En wij zijn zeker niet de beroerdste om dit voor jou op een rijtje te zetten! Denk hierbij aan: relevante berichten, consistentie, hoe sociaal je bent en timing! 

![Gast maakt foto](/assets/images/blog/foto-van-romein-gerecht.jpg)
Romein aan het water, Linden

# Be relevant
Zoals je in onze [vorige blog](https://fingerlicking.media/blog/van_instagramvolgers_naar_klanten_en_terug) al kon lezen is het belangrijk om een band op te bouwen met je volgers en het persoonlijk te houden op social media. Hierdoor voelen je volgers een warme en sterke connectie met jou als bedrijf of ondernemer en blijf je top of mind. Door middel van deze berichten kun je ook heel makkelijk relevante informatie met jouw doelgroep delen. Denk hierbij aan een wijziging van je openingstijden, maar ook aan de verjaardag van één van je favoriete collega’s. Oké, en ook die van de minder leuke ;). 

# Be consistent
Nee, wij zeggen niet dat je elke dag iets moet posten op social media, maar het is wel goed om meerdere malen per week actief te zijn op  platformen die voor jou relevant zijn. Doordat je met regelmaat iets plaatst, ‘beloont’ het socialmediaplatform jou als het ware voor je harde werken. Actieve gebruikers van - bijvoorbeeld Instagram - krijgen meer likes en reacties op hun posts, maar ook ben je beter vindbaar in de zoekbalk van het socialmediakanaal. Op Facebook zullen je berichten eerder worden gedeeld door je doelgroep en hiermee wordt jouw bereik extra vergroot, waardoor het algoritme jou wel als eerste móet tonen in de tijdlijn van je volgers. Het actief zijn zorgt er dus niet alleen voor dat je het algoritme jou als eerste toont, maar vergroot ook automatisch je bereik. 

![Samen eten aan tafel](/assets/images/blog/smoks-eten-samen-zelhem.jpg)
De Smoks, Zelhem

# Be social 
Een reactie gehad onder jouw post? Geef de reactie altijd een like en/of comment! Wanneer je een comment plaatst, vraag jezelf dan af hoe je nog meer reacties kan genereren vanuit deze volger. Stel daarom altijd een vraag, want dan weet je (bijna!) zeker dat je volger weer gaat reageren! Het algoritme vindt het namelijk leuk als je veel interactie hebt met je volgers. Als je op veel berichten of foto’s van iemand reageert, geeft dit een signaal af naar het algoritme; je bent een betrouwbare connectie aan het opbouwen met verschillende personen en bedrijven. Dus zowel het reageren op berichten van andere profielen als het reageren op je eigen opmerkingen en DM's zijn super belangrijk als je wilt groeien op social media.

# Timing is key! 
⁠Één van de redenen dat je post geen likes of reacties krijgt, is dat het maar een klein bereik heeft gegenereerd. Dit kan komen doordat jij jouw post op de verkeerde tijd hebt geplaatst.⁠ Deel je content dus op (de voor jou) slimme tijden. Tip: duik eens in de statieken van jouw (bedrijfs)profiel en kom erachter wanneer de meeste volgers van jouw account actief zijn. De interactie is in de eerste tien tot twintig minuten het allerbelangrijkst, dus let goed op dat je post wanneer de meeste volgers online zijn.

# New things are coming
Het algoritme loves you wanneer je gebruikt van nieuwe features. Denk daarbij aan het plaatsen van een story op je verhaal van Facebook of Instagram. Maar ook de nieuwste trends op social media Reels en TikTok (blog hierover volgt!) zijn niet weg te slaan in de wereld van social media. Implementeer dit daarom ook in je social media strategie, want juist deze nieuwe dingen zorgen ervoor dat je interessant en relevant bent voor het algoritme! 

Zoals je nu wel begrijpt is het algoritme eigenlijk een spelletje! Je hebt winnaars en je hebt verliezers. Wij proberen met onze tips van iedereen een winnaar te maken op social media. Heb je alle tips opgevolgd en bereik je nog steeds niet het gewenste resultaat? Finger Licking Media kan je daarbij helpen. Stuur ons een DM op [Instagram](https://www.instagram.com/fingerlicking.media/)! 
